<html>
    <head>
        <script src="./scripts.js"></script>
        <script
            src="https://code.jquery.com/jquery-3.3.1.min.js"
            integrity="sha256-FgpCb/KJQlLNfOu91ta32o/NMZxltwRo8QtmkMRdAu8="
            crossorigin="anonymous">
        </script>
        <link rel="stylesheet" href="./styles.css">
    </head>
    <body onload="addEventListeners()">
        <h1>Data Base Exam Helper Page</h1>
        <div id="main-container">

            <div class="article">
                <h3><span>ПОДХОДИ ЗА УПРАВЛЕНИЕ НА ДАННИТЕ</span></h3>
                <div class="article-content">
                    В съвременния свят се наблюдава изострена конкуренция в бизнес средите, при което се налага ефективно управление на голяма по обем информация, отнасяща се до работата на цялата фирма с оглед навременното вземане на решения при динамичните бизнес условия. В настоящия модул се изследват двата основни подхода за управление на данните:
                    традиционен подход с използуване на файлове;
                    подходът “бази от данни”.
                    Анализират се основните характеристики, прилики и различия между тях. Разглеждат се отделните групи от хора, които работят в среда “бази от данни”. Накрая се прави кратък исторически преглед на развитието на софтуера наречен “системи за управление на бази от данни”.
                </div>
            </div>
            <div class="article">
                <h3><span>МОДЕЛИРАНЕ НА ДАННИТЕ. АРХИТЕКТУРА НА СУБД</span></h3>
                <div class="article-content">
                    Основна цел на системата “бази от данни” е да осигури на потребителите абстрактно представяне на данните, като скрие детайлите свързани тяхното съхранение и обработване. В този модул се разглежда моделирането на данните, което представлява процес на изобразяване на конкретно приложение в представяне, отчитащо характеристиките му и изискванията към обработките. Моделирането на данните е критично от гледна точка успешното разработване на дадена система. Въвеждат се основните понятия на концептуалното моделиране. Представена е класификация на многобройните модели на данни.
                    Отделянето на логическата дефиниция на данните от тяхната физическа реализация се нарича независимост на данните и представлява основна характеристика на подхода “бази от данни”. В модула се изследва архитектурата на три нива, въведена със стандарт за търговските продукти и начина, по който тя способства за осигуряване на независимост на данните.
                    В допълнение са описани основните езици и интерфейси на една СУБД.
                </div>
            </div>
            <div class="article">
                <h3><span>РЕЛАЦИОНЕН МОДЕЛ</span></h3>
                <div class="article-content">
                    Релационните СУБД доминират пазара на софтуера, предназначен за обработване на данните. Те представляват второ поколение СУБД и реализират релационния модел на данните. Последният се отличава с проста логическа структура, зад която се крие добре обоснована теоретична основа, липсваща при СУБД от първо поколение.
                    В настоящия модул се дискутират основните принципи на релационния модел. Дефинира се математическото понятие релация или отношение, което е основна структура в релационните СУБД. Анализират се основните релационни ограничения, които се проверяват автоматично в търговските СУБД.
                    В модула се обръща особено внимание на релационната алгебра, която представлява множество от операции за обработване на релациите и за формулиране на заявки. Точната употреба на отделните оператори е илюстрирана чрез примери. По този начин се изяснява тяхното действие, както и получаваните резултати.
                </div>
            </div>
            <div class="article">
                <h3><span>ПРЕГЛЕД НА ЕЗИКА SQL</span></h3>
                <div class="article-content">
                    В последните години езикът  (Structured Query Language) се превърна в основен език за работа с релационни бази от данни. Нещо повече неговата широка употреба се смята за основна причина, допринесла за успеха на релационните СУБД. Езикът SQL е описан подробно в стандарта SQL2 (International Standard Database Language SQL),състоящ се от около 600 страници. Първият му вариант се е наричал SEQUEL (Structured English Query Language) и е бил проектиран за експерименталната релационна СУБД SYSTEM R. Понастоящем почти всички продукти предлагат SQL, като реализациите се отличават по диалекта на езика. SQL е декларативен релационен език, който е унифициран - всички категории потребители на базата от данни могат да работят с него.
                    В настоящия модул се прави преглед на основните възможности на езика SQL, като изложението следва разработения стандарт и се прилага подходът “илюстриране чрез примери”. По този начин се изяснява действието, както и получаваните резултати при използуването на основните езикови конструкции.
                    SQL е изчерпателен език за работа с бази от данни, който притежава оператори за дефиниране на данните, формулиране на заявки и обновяване. В допълнение са разработени средства за задаване на ограничения за цялост на базата и методология за вграждането му в език за програмиране.
                </div>
            </div>
            <div class="article">
                <h3><span>НОРМАЛИЗАЦИЯ НА РЕЛАЦИОННИ БАЗИ ОТ ДАННИ</span></h3>
                <div class="article-content">
                    Проектът на всяка една релационна база от данни обхваща създаването на прецизно представяне на данните, взаимодействията между тях и ограниченията за цялостност. Постигането на тази цел се осъществява посредством дефинирането на множество от отношения.
                    В настоящия модул се разгледат теоретичните основи, позволяващи проектиране “отгоре-надолу” на релационни бази. Въвежда се понятието “функционална зависимост”, което представлява основна формална мярка за това дали атрибутите са групирани подходящо при изграждането на дадена релационна схема.
                    Нормализацията на данните като процес е представена накратко и илюстрирана със съответните примери. Описани са трите най-използувани в практиката нормални форми.
                </div>
            </div>
            <div class="article">
                <h3><span>КОНЦЕПТУАЛНО МОДЕЛИРАНЕ</span></h3>
                <div class="article-content">
                    Концептуалното моделиране представлява важен етап от проектирането на качествени бази от данни. С понятието “концептуален модел” се означава множеството от понятия, с които се описва структурата на разработваната база от данни и свързаните с нея транзакции. Главна цел при разработването на концептуален модел е да се отрази възможно най-добре потребителското възприемане на данните като същевременно се пренебрегва разглеждането на чисто технически аспекти, свързани с проектирането. Поради тези причини концептуалният модел е независим от избраната СУБД или хардуерна платформа, с чиято помощ ще се извършва реализацията на базата. В литературата  се използува и терминът “семантично моделиране”, който има аналогично съдържание.
                    В модула се разглежда един от най-прилаганите при проектирането концептуални модели. Моделът “понятие - взаимодействие” или E-R (entity-relationship) модел е разработен от Чен за да подпомогне проектирането на базата от данни, свързана с определена информационна система. За първи път се предлага диаграмен метод за представяне схемата на базата, в който липсват, свързани с конкретна реализация, детайли.
                    В настоящия модул са представени основните понятия и структурни ограничения на E-R модела. Разгледани са означенията, използувани в E-R диаграмите за изобразяване схемата на базата, като са илюстрирани върху примерната база от данни ПРЕДПРИЯТИЕ.
                </div>
            </div>
            <div class="article">
                <h3><span>ПРОЕКТИРАНЕ НА БАЗИ ОТ ДАННИ</span></h3>
                <div class="article-content">
                    В настоящия модул се преминава от теорията към практически въпроси, свързани с проектирането на бази от данни. Цялостната дейност при процеса “проектиране” следва някаква избрана методология. Цел на модула, обаче, е да се разгледа основно самия процес, така както той протича в рамките на големи компании, а не изучаването на специфична методология.
                    Изложението започва с преглед на основните етапи от жизнения цикъл на информационните системи, като се дефинират отделните дейности при всеки етап. Основно внимание се обръща върху етапа “проектиране на базата от данни”. Накратко се разглеждат въпроси, свързани с проектирането на приложения от тип “база от данни”. Изброени са задачите, които се отнасят до администрирането на базата. Накрая са дискутирани автоматизираните средства за проектиране на бази от данни.
                </div>
            </div>
            <div class="article">
                <h3><span>ФИЗИЧЕСКА ОРГАНИЗАЦИЯ НА БАЗИТЕ ОТ ДАННИ</span></h3>
                <div class="article-content">
                    Разглеждат се основни понятия, свързани с физическото съхранение на базата върху магнитен или оптичен носител. Понеже данните са устойчиви и с голям обем те не могат да се пазят в основната памет на компютъра, която е енергозависима и със сравнително по-висока цена. Независимо, че СУБД предлага вградени възможности за организация на данните, необходими са познания относно реализацията на базата във вид на файлове и пътища за достъп.
                    В темата се провежда анализ на основните файлови организации, защото това е важно за проектирането на бази от данни с добра ефективност при различните обработки. Особено внимание се отделя на индексирането като главно средство за подобряване производителността при извличане на данните.
                </div>
            </div>
            <div class="article">
                <h3><span>РАЗПРЕДЕЛЕНИ БАЗИ ОТ ДАНН|И</span></h3>
                <div class="article-content">
                    Технологията за управление на разпределени бази от данни e съществено развитие на СУБД.
                    В настоящия модул се разглеждат основните понятия и принципи, свързани с разпределените бази от данни. Прави се ясно разграничение между разпределената обработка, разпределените и паралелните СУБД. Дискутира се разширената функционалност на СУБД, породена от разпределението на данните по възлите на мрежа и се класифицират възможните архитектури.
                    Основно внимание се обръща върху проектирането на разпределена база и по-специално върху фрагментирането, разпределението и дублирането на данните. Накратко се разглеждат въпроси, свързани с архитектурата “клиент-сървър” и как тази архитектура се реализира при разпределените СУБД. Разглеждат се въпроси относно бъдещото й развитие.
                </div>
            </div>
            <div class="article">
                <h3><span>УПРАВЛЕНИЕ НА ТРАНЗАКЦИИ</span></h3>
                <div class="article-content">
                    Регулиране на едновременния достъп се нарича процесът на управление на едновременно заявените от различни потребители операции към базата от данни, така че те да не си влияят една с друга. Възстановяване се нарича процесът на възвръщане на базата в  непротиворечивото състояние, предхождащо настъпила техническа авария.
                    В настоящия модул се разглежда основното понятие, свързано с горепосочените процеси – транзакцията. Обосновава се необходимостта от регулиране на едновременния достъп чрез проблеми, възникващи при обработването на поток от транзакции. Дефинира се понятието “график” и неговото значение при възстановяването на базата в коректно състояние. Накратко се  дискутира свеждането на даден график до последователен, който не нарушава целостта на базата.
                    Основно внимание се обръща върху методите за управление на едновременния достъп, които гарантират свеждането на графика за изпълнение на транзакциите до последователен. Разглежда се най-широко прилаганият метод в търговските СУБД – двуетапното заключване на базата. Накратко се описват възможни проблеми, свързани него. В допълнение се описват и други възможни методи за управление на едновременния достъп.  
                </div>
            </div>
            <div class="article">
                <h3><span>WEB ТЕХНОЛОГИИ И СУБД</span></h3>
                <div class="article-content">
                    В съвременния свят WWW представлява най-мощната и широко използувана информационна система в рамките на глобалната мрежа Интернет, независимо от това, че началото й се поставя през не особено далечната 1989 г. Тя е особено привлекателна като платформа за разпространяване на интерактивни приложения, при които се обработват големи обеми от данни. Комбинирането на WWW и СУБД допринася за разработването на сложни приложения от тип “база от данни”.
                    В настоящия модул се дискутират СУБД и основните принципи на базите от данни, пренесени в средата Web. Разгледани са различни подходи за прилагането на технологията “бази от данни” в WWW така, както те са се появили хронологично. Описани са начините за интегриране на СУБД с Web и са анализирани различни технологични решения. Всички те допринасят за интерактивен достъп до многобройните бази от данни, а понякога и до бизнес логиката, използувана върху Web. В допълнение се решава задачата за управлението на Web документите, доскоро извършвано с помощта на  файлово-базирани системи. Не на последно място директният достъп до базите от данни през Web позволява извличането на динамична по своя характер информация.
                    Целта на настоящия модул е скромна – да опише накратко основните технологични постижения до момента, а интересуващият се читател ще намери допълнителен материал в приложената литература и електронни източници.
                </div>
            </div>

        </div>
    </body>
</html>